Oldja meg az alábbi feladatot C nyelven, ami egy Linux rendszeren tud futni. (Ez lehet a tárgy  kiszolgálója (opsys.inf.elte.hu) vagy egy saját lokális Linux rendszer!) Az eredményt (csak a C forrásfájlt, pl: alma.c) töltse fel maximum 1.5 óra után a kezdést követően. A feladatokat a gyakorlatvezetők fogják értékelni és az eredményt bejegyzik. A dolgozat eredménye elégséges ha az első feladat kész, közepes ha az első kettő stb.

A vészhelyzet miatt a szolgáltatók az órák mérőállását egy telefonos app segítségével kérik. Szolgáltató (szülő), felhasználó (gyerek),  app (unoka(gyerek gyereke) folyamat).

A szülő bevárja a gyerek, a gyerek az unoka folyamat befejeződését.

1.  A felhasználó elindítja az app-ot, ami jelzést küld, hogy készen áll a kommunikációra. Ezt a felhasználó ki is írja a képernyőre, majd beírja az azonosítóját, jelszavát az alkalmazásba (csövön át). Ezt az app ki is írja.

2. Az appal lefényképezzük az órát, ami bekerül a mobil memóriájába (osztott memória - a "szó fénykép", pl: "Ez az óraállás képe!") és a fénykép megjelenik a képernyőn is (szöveg). A felhasználó megnézi és ellenőrzi, hogy jól látható-e és az eredményt, hogy jó vagy nem, kiírja a képernyőre. (véletlenszám 50%)

3. Ezután ha jó a kép, a felhasználó beírja (üzenetsorba) az appba az óraállást (véletlenszám) és az aktuális dátumot, amely azt kiolvassa, kiírja.

4.  Az app ezután szemaforral védett memóriába írja és így közli a szolgáltató felé az óraállást és a leolvasás dátumát, amit szolgáltató nyugtázva képernyőre ír és terminálnak. 